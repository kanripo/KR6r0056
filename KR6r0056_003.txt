# -*- mode: mandoku-view; -*-
#+DATE: 2016-06-08 14:15
#+TITLE: 比丘尼傳
#+PROPERTY: CBETA_ID T50n2063
#+PROPERTY: ID KR6r0056
#+PROPERTY: SOURCE Taisho Tripitaka Vol. 50, No. 2063
#+PROPERTY: VOL 50
#+PROPERTY: BASEEDITION T
#+PROPERTY: WITNESS T@YUAN
#+PROPERTY: LASTPB <pb:KR6r0056_T_000-0934a>¶¶¶¶¶¶¶¶¶¶¶¶¶¶¶¶¶¶¶¶
#+PROPERTY: LASTPB <pb:KR6r0056_T_003-0941c> ¶¶¶
#+PROPERTY: JUAN 3
¶
¶
比丘尼傳卷第三(齊)¶
¶
齊莊嚴寺釋寶唱撰¶

東莞曾成法緣尼傳一¶

南永安寺曇徹尼傳二¶

崇聖寺僧敬尼傳三¶

鹽官齊明寺僧猛尼傳四¶

華嚴寺妙智尼傳五¶

建福寺智勝尼傳六¶

禪基寺僧蓋尼傳七¶

東青園寺法全尼傳八¶

普賢寺淨曜尼傳九¶

法音寺曇簡尼傳十¶

法音寺淨珪尼傳十一¶

集善寺慧緒尼傳十二¶

錢唐齊明寺超明尼傳十三¶

法音精舍曇勇尼傳十四¶

剡齊興寺德樂尼傳十五¶

** 東莞曾成法緣尼三十七¶

法緣者。本姓俞。東莞曾成人也。宋元嘉九¶
年。年十歲法緣。妹法綵年九歲。未識經法。忽以¶
其年二月八日俱失所在。經三日而歸。說至¶
淨土天宮見佛。佛為開化。至九月十五日又¶
去一旬乃還。能便作外國書語及講經。見
<pb:KR6r0056_T_003-0942a>¶
西域人言謔善相了解。十年正月十五日又¶
復失去。田中作人見其隨風飄颺上天。父母¶
憂懼祀神求福。既而經月乃返。返已出家披¶
著法服持髮而歸。自說見佛及比丘尼。語云。¶
汝前世因緣應為我弟子。舉手摩頭髮自墮¶
落。為立法名大曰法緣。小名法綵。臨遣¶
還曰。可作精舍。當與汝經。也法緣等還家¶
即毀神座繕立精舍。晝夜講誦。夕中每有五¶
色光明。流泛峯嶺有若燈燭。自此已後容止¶
華雅音制詮正。上京諷誦不能過也。刺史韋¶
朗孔默兼並屈供養。聞其談說甚敬異焉。因是¶
士人皆事正法。年五十六。建元中卒。¶

** 南永安寺曇徹尼三十八¶

曇徹尼。未詳何許人也。少為普要尼弟子。隨¶
要住南永安寺。要道潔學優有聞當世。徹秉¶
操無矯習業不休。佛法奧義必欲總採。未及¶
成戒博究經論。具足已後遍習毘尼。才堪機¶
務尤能講說。剖毫析滯探賾幽隱。諸尼大小¶
皆請北面。隨方應會負帙成群。五侯七貴婦¶
女已下莫不修敬。年六十三。齊永明二年卒¶
。¶

** 崇聖寺僧敬尼三十九¶

僧敬。本姓李。會稽人也。寓居秣陵。僧敬在孕¶
家人設會。請瓦官寺僧超西寺曇芝尼。使二¶
人指腹呼胎中兒為弟子。母代兒喚二人為¶
師。約不問男女必令出家。將產之日母夢神¶
人語之曰。可建八關。即命經營。僧像未集¶
敬便生焉。聞空中語曰。可與建安寺白尼為作¶
弟子。母即從之。及年五六歲聞人經唄輒能
<pb:KR6r0056_T_003-0942b>¶
誦憶。讀經數百卷妙解日深。菜蔬刻已清風¶
漸著。逮元嘉中魯郡孔默出鎮廣州。携與同¶
行。遇見外國鐵薩羅尼等來向宋都。並風節¶
峻異。更從受戒深悟無常。乃欲乘舶泛海¶
尋求聖跡。道俗禁閉。留滯嶺南三十餘載。風¶
流所漸獷俗移心。捨園宅施之者十有三家。¶
共為立寺於潮亭。名曰眾造。宋明帝聞之遠¶
遣徵迎。番禺道俗大相悲戀。還都勅住崇聖¶
寺。道俗向慕服其進止。丹陽樂遵為敬捨宅立寺¶
後遷居之。齊文惠帝竟陵文宣王。並欽風德¶
䞋施無礙。年八十四。永明四年二月三日¶
卒。葬于鍾山之陽。弟子造碑。中書侍郎吳興¶
沈約製其文焉。¶

** 鹽官齊明寺僧猛尼四十¶

僧猛。本姓岑。南陽人也。遷居鹽官縣。至猛五¶
世矣。曾祖率晉正員郎餘抗令。世事黃老加¶
信敬邪神。猛幼而慨然有拔俗之志。年十二¶
父亡。號哭吐血死而復蘇。三年告終。示不¶
滅性。辭母出家。行已清潔奉師恭肅。疏糲¶
之食止存支命。行道禮懺未嘗疲怠。說悔先¶
罪精懇流淚。能行人所不能行。益州刺史吳¶
郡張岱聞風貴敬。請為門師。宋永徽元年淨¶
䖍尼入吳。携出京城。仍住建福寺。歷觀眾¶
經以日係夜。隨逐講說心無厭勌。多聞強記¶
經耳必憶。由是經律皆悉研明。澄情宴坐怕¶
然不側。齊建元四年母病。返東捨宅為寺。¶
名曰齊明。締搆殿宇列植竹樹。內外清靖狀¶
若仙居。飢者撤饍以施之。寒者解衣而與之。¶
嘗有獵者近於寺南。飛禽走獸競來投猛。而
<pb:KR6r0056_T_003-0942c>¶
鷹犬馳逐相去咫尺。猛以身手遮遏。雖體被¶
啄嚙。而投者獲免。同止數十人。三十餘載未¶
嘗見其慍怒之色。年七十二。永明七年卒。時¶
又有僧瑗尼。猛之從弟女也。亦以孝聞。業行¶
高邈慧悟凝深也。¶

** 華嚴寺妙智尼四十一¶

妙智。本姓曹。河內人也。稟性柔明陶心大化。¶
執持禁範如護明珠。心勤忍辱與物無忤。雖¶
有毀惱必以和顏。下帷窮年終日無悶。精達¶
法相。物共宗之。禪堂初建。齊武皇帝勅請¶
智講勝鬘淨名開題。及講帝數親臨。詔問¶
無方。智連環剖析初無遺滯。帝屢稱善。四眾¶
雅服。齊竟陵文宣王疆界鍾山集葬名德。年¶
六十四。建武二年卒葬于定林寺。南齊侍中¶
瑯瑘王倫妻江氏為著石讚文序立于墓左¶
耳。¶

** 建福寺智勝尼四十二¶

智勝者。本姓徐氏。長安人也。寓居會稽于其三¶
世。六歲而隨王母出都遊瓦官寺。見招提整¶
峻寶飾嚴華。澘焉泣涕。仍祈剪落。王母問之¶
具述此意。謂其幼稚而未許之。宋季多難¶
四民失業。時事紛紜奄冉積載。年將二十方¶
得出家住建福寺。獨行無倫絕塵難範。聽受¶
大般涅槃經一聞能持。後研律藏功不再受。總¶
持之譽僉然改約。自製數十卷義疏。辭約而¶
旨遠。義隱而理妙。逢涅不緇遇磨不磷。大¶
明中有一男子。詭期抱梁欲規不遜。勝刻意¶
淵深持操壁立。正色告眾。眾錄付官。守戒¶
清淨如護明珠。時莊嚴寺曇斌法師弟子僧
<pb:KR6r0056_T_003-0943a>¶
宗玄趣。共直佛殿慢藏致盜。乃失菩薩瓔珞¶
及七寶澡罐斌衣鉢之外室如懸罄。無以¶
為備。憂慨輟講。閉房三日。勝宣告四部旬¶
日備辦。德感化行皆類此也。齊文惠帝聞風¶
雅相接召。每延入宮講說眾經。司徒竟陵文¶
宣王倍宗敬焉。勝志貞南金心皎北雪。纔¶
尼眾實允物望。令旨仍使為寺主眾所愛¶
敬如奉嚴尊。從定林寺僧遠法師受菩薩戒。¶
座側常置香鑪。勝乃捻香。遠止之曰。不取火¶
已信宿矣。所置之香遂氛靄流煙。咸歎其肅¶
恭表應若斯也。永明中作聖僧齋攝心祈想。¶
忽聞空中彈指合掌側聽。勝居寺四十年。未¶
嘗赴齋會遊踐貴。賤清閑靜處係念思惟。¶
故流芳不遠。文惠帝特加供俸。日月充盈。¶
締搆房宇。寺眾崇華。勝捨衣鉢為宋齊七帝¶
造攝山寺石像。永明十年寢疾。忽見金車玉¶
宇悉來迎接。到四月五日告諸弟子曰。吾今¶
逝矣。弟子皆泣。乃披衣出胸。胸有草書佛¶
字。字體鮮白色相明潤。八日正中而卒。¶
年六十六。葬于鍾山。文帝給其湯藥。凶事¶
所須並宜官備也。¶

** 禪基寺僧蓋尼四十三¶

僧蓋。本姓田。趙國均仁人。父完梁天水¶
太守。蓋幼出家為僧志尼弟子住彭城華林¶
寺。忘利養惔毀譽。永徽元年索虜侵州。與同¶
學法進南遊京室。住妙相尼寺。博聽經律深¶
究旨歸。專修禪定惟日弗足。寒暑不變衣¶
裳。四時恒新日食。但資一菜中飲而已。¶
受業於隱審二禪師。禪師皆歎其易悟。齊永
<pb:KR6r0056_T_003-0943b>¶
明中。移止禪基寺。欲廣弘觀道。道俗諮訪。更¶
成紛動。乃別立禪房於寺之左。宴默其中。出¶
則善誘詢詢不勌。齊竟陵文宣王蕭子良。四¶
時資給。雖以耆艾而志尚不衰。終日清虛¶
通夜不寐。年六十四。永明十一年卒。時¶
寺又有法延尼者。本姓許。高陽人也。精勤有¶
行業。亦以禪定顯名。¶

** 東青園寺法全尼四十四¶

法全本姓戴。丹陽人也。端莊好靜雅勤定慧。¶
初隨宗瑗博綜眾經。後師審隱遍遊禪觀。晝¶
則披文遠思。夕則歷觀妙境。大乘奧典皆能¶
宣說。三昧祕門並為師匠。食但蔬菜衣止蔽¶
形。訓誘未聞獎成後學。聽者修行功益甚眾。¶
寺既廣大閱理為難。泰始三年眾議欲分為¶
二寺。時寶嬰尼求於東面起立禪房更搆靈¶
塔。於是始分為東青園寺。昇明二年嬰卒。眾¶
既新分人望未緝。乃以全為寺主。於是大小¶
愛悅情無纖分。年八十三。隆昌元年卒。時¶
寺復有淨練僧律惠形。並以學顯名也。¶

** 普賢寺淨曜尼四十五¶

淨曜本姓楊。建康人也。志道專誠樂法翹¶
懇。具戒之初從濟瑗稟學。精思研求究大乘¶
之奧。十臘之後便為宗匠。齊文惠帝竟陵文¶
宣王莫不服膺。永明八年竟陵王請於第講¶
維摩經。後為寺主。二十餘年。長幼崇敬如¶
事父母。從為弟子者四百餘人。年七十二。永¶
明十年卒。時寺復有僧要光淨。並學行¶
有聞也。¶

** 法音寺曇簡尼四十六
<pb:KR6r0056_T_003-0943c>¶

曇簡尼。本姓張。清河人也。為法淨尼弟子¶
。遊學淮海弘宣正法。先人後己志在曠¶
濟。以齊建元四年立法音精舍。禪思靜默通¶
達三昧。德聲遐布功化日遠。道俗敬仰盛修¶
供施。時有慧明法師。深愛寂靜。本住道林寺。¶
永明為文惠帝竟陵文宣王之所修飾。僧¶
多義學累講經論。去來諠動明欲去之。簡以¶
寺為施因移白山。更立草菴以蔽風雨。應時¶
行乞。取給所資。常聚樵木。云經營功德。以建¶
武元年二月十八日夜。登此𧂐薪引火自焚。¶
捨生死身供養三寶。近村見火競來赴救。及¶
至簡已遷滅。道俗哀慟聲震山谷。即聚所餘¶
為立墳剎。¶

** 法音寺淨珪尼四十七¶

淨珪。本姓周。晉陵人也。寓居建康縣三世矣。¶
珪幼而聰頴一聞多悟。性不狎俗早願出家。¶
父母憐之不違其志。為法淨尼弟子住法音¶
寺。德行純粹經律博通。三乘禪祕無不善¶
達。神量淵遠物莫能窺。遺身忘味常自枯槁。¶
其精進總持為世法則。傳授訓誘多能導利¶
當世歸心。與曇簡尼同憩法音寺。後移白山¶
栖托樹下。功化轉弘。以建武元年二月八¶
日。與曇簡同夜燒身。道俗哀赴莫不感咽。¶
收其舍利樹封墳剎焉。¶

** 集善寺慧緒尼四十八¶

慧緒。尼本姓。閭丘高平人也。為人高率疎
<pb:KR6r0056_T_003-0944a>¶
遠。見之如丈夫不似婦人。發言吐論甚自方¶
直。略無迴避。七歲便蔬食持齋志節勇¶
猛。十八出家住荊州三層寺。戒業具足道俗¶
所嗟。時江陵復有隱尼。西土德望。見緒而異¶
之。遂乃契意相携行道。嘗同居一夏。共習¶
般舟。心形勤苦晝夜不息。沈攸之為刺史普¶
沙簡僧尼。緒乃避難下都。及沈破敗後復還¶
西。齊太尉大司馬豫章王蕭嶷。以宋昇明末出¶
鎮荊陜。知其有道行迎請入內。備盡四事。時¶
有玄暢禪師。從蜀下荊。緒就受禪法究極精¶
妙。暢每稱其宿習不淺。緒既善解禪行兼菜¶
蔬勵節。豫章王妃及內眷屬。敬信甚深從受¶
禪法。每有䞋施。受已隨散。不嘗儲蓄意。志¶
高遠都。不以生業關懷蕭。王要共還都。為起¶
寺舍在第東田之東。名曰福田寺。常入第行¶
道。永明九年自稱忽忽苦病亦無正惡。唯不¶
復肯食。顏貌憔顇苦求還寺。還寺即平愈。旬¶
日中輒復請入。入輒如前。咸不知所以爾。俄¶
而王薨禍故相續。武皇帝以東田郊迫更起¶
集善寺。悉移諸尼還集善。而以福田寺別安¶
外國道人阿梨。第中還復供養善讀誦呪。緒¶
自移集善寺已後。足不復入第者數年。時內¶
外既敬重此尼。每勸其暫至後第內。竺夫人¶
欲建禪齋。遣信先諮請。尼云甚善。貧道年惡。¶
此叚實願一入第與諸夫娘別。既入齋。齋竟¶
自索紙筆作詩曰。世人或不知。呼我作老周。¶
忽請作七日。禪齋不得休(後復有十字道別今忘之)作詩¶
竟言笑接人。了不異常日高傲也。固具敘離¶
云。此叚出寺方為永別。年老無復能入第理。
<pb:KR6r0056_T_003-0944b>¶
時體中甚康健。出寺月餘日。便云病。無乃有¶
異於恒夕日而卒。是永元元年十一月¶
二十日卒。年六十九周捨為立序讚。又¶
有僧威尼。德合志同為法眷屬。行道習覲¶
親承音旨也。¶

** 錢唐齊明寺超明尼四十九¶

超明本姓范。錢唐人。父考少為國子生。世¶
奉大法。明幼聰頴雅有志尚。讀五經善文義。¶
方正有禮內外敬之。年二十一夫死寡居。鄉¶
隣求嫂誓而不許。因遂出家住崇隱寺。神理¶
明澈道識清悟。聞吳縣北張寺有曇整法師¶
道行精苦從受具足。後往塗山聽慧基法師。¶
講說眾經便究義旨。一經於耳退無不記。三¶
吳士庶內外崇敬。尋還錢唐移憩齊明寺。年¶
六十餘。建武五年而卒。時又有法藏尼。¶
亦以學行馳名矣。¶

** 法音精舍曇勇尼五十¶

曇勇尼者。曇簡尼之姊也。為性剛直不隨物以¶
傾動。常以禪律為務。不以衣食經懷。憩法音¶
精舍。深悟無常高崇我樂。以建武元年隨簡¶
因移白山。永元三年二月十五日夜積薪自¶
燒以身供養。當時聞見咸發道心。共聚遺燼¶
以立墳剎云。¶

** 剡齊興寺德樂尼五十一¶

德樂。本姓孫。毘陵人也。高祖毓晉豫州刺史。¶
樂生而口有二牙。及長常於闇室不假燈燭¶
了了能見。願樂離俗。父母愛惜而不敢遮。至¶
年八歲許。其姊妹同時入道。為晉陵光尼弟¶
子。具戒已後並遊學京師。住南永安寺。篤
<pb:KR6r0056_T_003-0944c>¶
志精勤以晝繼夜。窮研經律言談典雅。宋文¶
帝善之。元嘉七年外國沙門求那跋摩。宋大¶
將軍立王國寺(在枳國寺北路)請移住焉。到十¶
一年有師子國比丘尼十餘人至。重從僧伽跋¶
摩受具足戒。至二十一年。同寺尼法淨曇覽。¶
染孔熙先謀人。身窮法毀壞寺舍。諸尼離散。¶
德樂智移憩東青園。寺及文帝崩至樂諮請深禪窮究妙境。¶
及文帝崩。東遊會稽。止于剡之白山照明精¶
舍。學眾雲集從容教授。道盛東南矣。齊永明¶
五年陳留阮儉篤信士也。捨所居宅立齊明¶
精舍。樂綱紀大小悅服遠近欽風。皆願依止。¶
徒眾二百餘人。不聚䞋施歲建一講。僧尼¶
不限平等資供。年八十一。永明三年卒剡又。¶
有僧茂尼。本姓王。彭城人也。節食單蔬勤苦¶
為業。用其䞋遺紀竹園精舍焉。¶
比丘尼傳卷第三¶

