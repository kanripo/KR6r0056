#-*- mode: mandoku-view; -*-
#+DATE: 2015-08-30 22:19:06.549975
#+TITLE: 比丘尼傳
#+PROPERTY: CBETA_ID T50n2063
#+PROPERTY: ID KR6r0056
#+PROPERTY: SOURCE Taisho Tripitaka Vol. 50, No. 2063
#+PROPERTY: VOL 50
#+PROPERTY: BASEEDITION T
#+PROPERTY: WITNESS T@YUAN
#+PROPERTY: LASTPB <pb:KR6r0056_T_000-0934a>¶¶¶¶¶¶¶¶¶¶¶¶¶¶¶¶¶¶¶¶
#+PROPERTY: LASTPB <pb:KR6r0056_T_002-0937a> ¶¶¶¶¶¶¶¶¶¶¶¶¶¶¶¶¶¶
#+PROPERTY: JUAN 2
¶
¶
比丘尼傳卷第二(宋)¶
¶
宋莊嚴寺釋寶唱撰¶

景福寺慧果尼第一¶

建福寺法盛尼傳第二¶

江陵牛牧寺慧玉尼傳第三¶

建福寺道瑗尼傳第四¶

江陵祇桓寺道壽尼傳第五¶

吳太玄臺寺玄藻尼傳第六
<pb:KR6r0056_T_002-0937b>¶

南安寺慧瓊尼傳第七¶

南皮張國寺普照尼傳第八¶

梁郡築弋村寺慧木尼傳第九¶

吳縣南寺法勝尼傳第十¶

永安寺僧端尼傳第十一¶

廣陵中寺光靜尼傳第十二¶

蜀郡善妙尼傳第十三¶

廣陵僧果尼傳第十四¶

山陽東鄉竹林寺靜稱尼傳第十五¶

吳太玄臺寺法相尼傳第十六¶

東青園寺業首尼傳第十七¶

景福寺法辯尼傳第十八¶

江陵三層寺道綜尼傳第十九¶

竹園寺慧濬尼傳第二十¶

普賢寺寶賢尼傳第二十一¶

普賢寺法淨尼傳第二十二¶

蜀郡永康寺慧曜尼傳第二十三¶

宋景福寺慧果尼傳十四¶

慧果。姓潘。淮南人也。常行苦節不衣綿¶
纊。篤好毘尼戒行清白。道俗欽羡風譽遠聞。¶
宋青州刺史北地傳弘仁。雅相歎貴厚加賑¶
給。以永初三年(曇宗云元嘉七年寺主弘安尼以起寺願借券書見示永初三年)¶
割宅東面為立精舍。名曰景福寺以。果為綱紀。¶
[貝*親]遺之物悉以入僧。眾業興隆大小悅服。到¶
元嘉六年。西域沙門求那跋摩至。果問曰。此¶
土諸尼先受戒者。未有本事。推之愛道。誠有¶
高例。未測厥後。得無異耶。合曰無異。又問就¶
如律文戒師得罪何無異耶。答曰。有尼眾處¶
不二歲學。故言得罪耳。又問。乃可此國先未
<pb:KR6r0056_T_002-0937c>¶
有尼非閻浮無也。答曰。律制十僧得受具¶
戒。邊地五人亦得授之。正為有處不可不如¶
法耳。又問。幾許里為邊地。答曰。千里之外山¶
海艱阻隔者是也。九年率弟子慧燈等¶
五人。從僧伽跋摩重受具戒。敬慎奉持如愛¶
頂腦。春秋七十餘。元嘉十年而卒。弟子慧意慧¶
鎧。並以節行聞于時也。¶

建福寺法盛尼十五¶

法盛。本姓聶。清河人也。遭趙氏亂避地金陵。¶
以元嘉十四年於建福寺出家。才識惠解率¶
由敏悟。自以桑榆之齒流寓皇邑。雖復帝道¶
隆寧。而猶懷舊土。唯有探頤玄宗。乃可以¶
遺憂忘老耳。遂從道場寺偶法師受菩薩戒。¶
晝則披陳玄素。夕則清言味理。漸染積時神¶
情朗贍。雖曰暮齒有逾壯年。常願生安養。謂¶
同業曇敬曇愛曰。吾立身行道志在西方。十¶
六年九月二十七日。塔下禮佛晚因遇病稍¶
就綿篤。其月晦夕初宵假寐。如來乘空而¶
下。與二大士論二乘。俄與大眾騰芳蹈藹臨¶
省盛疾。光明顯燭一寺咸見。僉來問盛此何¶
光色。盛具說之。言竟尋絕。年七十二。豫章¶
太守吳郡張辯。素所尊敬。為之傳述云。¶

江陵牛牧寺慧玉尼十六¶

慧玉。長安人也。行業勤修經戒通備。常遊行¶
教化歷履邦邑。每屬機緣不避寒暑。南至荊¶
楚仍住江陵牛牧精舍。誦法華首楞嚴等經。¶
旬日通利。陝西道俗皆歸敬禮。觀覽經論¶
未曾廢息。元嘉十四年十月為苦行齋七日。¶
乃立誓言。若誠齋有感。捨身之後必見佛
<pb:KR6r0056_T_002-0938a>¶
土。願於七日之內見佛光明。五日中宵寺東¶
林樹靈光赫然。即以告眾。眾皆欣敬加悅服¶
焉。寺主法弘後於光處起立禪室。初玉在長¶
安。於薛尚書寺見紅白色光。燭曜左右十日¶
小歇。後六重寺沙門。四月八日於光處得金¶
彌勒像。高一尺云。¶

建福寺道瑗尼十七¶

道瑗。本姓江。丹陽人也。年十餘博涉經史。¶
成戒已後明達三藏精勤苦行。晉太元中皇¶
后美其高行。凡所修福多憑斯寺。富貴婦¶
女爭與之遊。以元嘉八年大造形像處處安¶
置。彭城寺金像二軀。帳座宛具。瓦官寺彌¶
勒行像一軀。寶蓋瓔珞。南建興寺金像二軀。¶
雜事幡蓋。於建福寺造臥像并堂。又制普賢¶
行像。供養之具靡不精麗。又以元嘉十五年¶
造金無量壽像。以其年四月十一日。像放眉間¶
相光明照寺內。皆如金色。道俗相傳咸來修¶
敬。瞻覩神輝莫不歎悅。復以元皇后遺物。¶
開拓寺南更造禪房。云云。¶

江陵祇洹寺道壽尼十八¶

道壽。未詳何許人也。清和恬寂以恭孝稱。¶
幼受五戒未嘗起犯。元嘉中遭父憂。因毀遘¶
疾自無痛癢。唯黃瘠骨立。經歷年歲諸治不¶
瘳。因爾發願。願疾愈可得出家。立誓之後漸¶
得平復。如願出俗住祇洹寺。勤苦超絕。誦法¶
華經三千遍。常見光瑞。元嘉十六年九月七¶
日。夜見空中寶蓋垂覆其上。云云。¶

吳太玄臺寺玄藻尼十九¶

玄藻。本姓路。吳郡人也安荀女也(宣驗記云是即安荀也)
<pb:KR6r0056_T_002-0938b>¶
藻年十餘身嬰重疾。良藥必進日增無損。時¶
太玄臺寺釋法濟。語安荀曰。恐此病由業非¶
醫所消。貧道按佛經云。若履危苦能歸依三¶
寶懺悔求願者。皆獲甄濟。君能與女並捐棄¶
邪俗洗滌塵穢。專心一向當得痊愈。安荀然¶
之。即於宅內設觀世音齋。澡心潔意傾誠戴¶
仰。扶疾稽顙專念相續。經七日初夜忽見金¶
像高尺許。三摩其身。從首至足。即覺沈痾豁¶
然消愈。既靈驗在躬遂求出家求。住太玄臺¶
寺。精勤匪懈誦法華經。菜食長齋三十七載。¶
常翹心注想願生兜率。宋元嘉十六年出都¶
造經。不測所終。¶

南安寺慧瓊尼二十¶

慧瓊者。本姓鍾。廣州人也。履道高潔不味魚¶
肉。年垂八十志業彌勤。常衣芻麻不服綿纊¶
綱紀寺舍兼行講說。本經住廣陵南安寺。元¶
嘉十八年。宋江夏王世子母王氏以地施瓊。¶
瓊修立為寺。號曰南永安寺。至二十二年¶
蘭陵蕭承之為起外國塔。瓊以元嘉十五年。¶
又造菩提寺。堂殿坊宇皆悉嚴麗。因移住之。¶
以南安施沙門慧智。瓊以元嘉二十四年。隨孟¶
顗之會稽。至破岡卒。勅弟子云。吾死後不¶
須埋藏。可借人剝裂身體以食眾生。至於終¶
盡不忍屠割。乃告句容縣輿著山中。欲使¶
鳥獸自就噉之。經十餘日。儼然如故。顏色不¶
異。令使村人以米散屍邊。鳥食遠處米盡。近¶
屍之粒皆在。弟子慧朗在都聞之。奔馳奉¶
迎。還葬高座寺前崗。墳上起塔云。¶

南皮張國寺普照尼二十一
<pb:KR6r0056_T_002-0938c>¶

普照。本姓董。名徐悲。渤海安陵人也。少秉節¶
概。十七出家。住南皮張國寺。後從師遊學廣¶
陵建熙精舍。率心奉法闔眾嘉之。及師慧敬¶
亡。息於慶弔而苦行絕倫。宋元嘉十八年十¶
二月。因成勞疾雖劇。而篤情深信初自不¶
改。專意祈誠不捨日夜。不能下地。枕上叩頭¶
懺悔時息如常。誦法華經一日三卷。到十九¶
年二月中忽然而絕。兩食頃甦云。向西行中¶
道有一塔。塔中有一僧。閉眼思惟驚問何來。¶
答以其事。即問僧曰。此處去某甲寺幾里。答¶
曰。五千萬里。路上有草及行人。皆無所識。時¶
風雲高靡區墟嚴淨。西面尤明。意欲前進。僧¶
乃不許。因爾迴還豁然醒悟。後七日而卒。¶
年二十五。¶

梁郡築弋村寺慧木尼二十二¶

慧木。本姓傅。北地人。十一出家。師事慧超受¶
持十戒。居梁郡築弋村寺。始讀大品日誦¶
兩卷。兼通雜經。木母老病口中無齒。木但嚼¶
脯飴母。為口不淨不受大戒日夜精勤懺悔¶
自業。忽見戒壇與天皆黃金色。舉頭仰視。南¶
見一人。著襈衣衣色悉黃。去木或近或遠。語¶
木曰。我已授汝戒。尋復不見。木不以語人。多¶
諸感異皆類此也。木兄聞欲知。乃詐之曰。汝¶
為道積年竟無所益。便可養髮當為訪婿。木¶
聞心愁。因述所見。即受具戒。臨受戒夕夢人¶
口授戒本。及受戒竟再覽便誦。宋元嘉中造¶
十方佛像。并四部戒本及羯廣磨施四眾云。¶

吳縣南寺法勝尼二十三
<pb:KR6r0056_T_002-0939a>¶

法勝。不知何許人也住吳縣南寺。。恭信¶
恪勤眾所知識。宋元嘉中河內司馬隆為毘¶
陵丞。遇抄。戰亡。妻山氏二親早沒。復無兒¶
女。年又老大。入吳投勝。勝接待如親。後百餘¶
日。山氏遇病。病涉三年甚經危篤。勝本無¶
蓄積。贍待醫藥皆資乞告。不憚寒暑¶
。山氏遂得愈。眾益稱貴之。後遊京師進¶
修禪律。該通定慧探索幽隱。訓誘眷屬不肅¶
而成。動不徇利。靜不求名。殷勤周至。莫非¶
濟物。年造六十疾病經時。自言不差。親屬怪¶
問。答云。昨見二沙門道知如此。頃之復言。見¶
二比丘非前所見者。偏袒右肩。手各執花立¶
其床。後遙見一佛坐蓮華上光照我身。從¶
此已後夕不復眠。令人為轉法華經。至于後夜¶
氣息稍微。命令止經為我稱佛。亦自稱佛。將¶
欲平明。容貌不改。奄忽而終焉。¶

永安寺僧端尼二十四¶

僧端。廣陵人也。門世奉佛姊妹篤信。誓願出¶
家不當婢綵。而姿色之美有聞鄉邑。富室湊¶
之母兄已許。臨迎之三日宵遁佛寺。寺主置¶
於別室給其所須。并請觀世音經二日能誦。¶
雨淚稽顙晝夜不休。過三日後於禮拜中見¶
佛像。語云。汝婿命盡。汝但精勤勿懷憂念。明¶
日其婿為牛所觸亡也。因得出家堅持禁戒。¶
攝念空閑似不能言。及辯析名實其辭亹¶
亹。誦大涅槃經五日一遍。元嘉十年南遊上¶
國住永安寺。綱紀眾務均愛等接。大小悅服¶
久而彌敬。年七十餘。元嘉二十五年卒。¶
弟子普敬普要。皆以苦行顯名。並誦法華經。
<pb:KR6r0056_T_002-0939b>¶

廣陵中寺光靜尼二十五¶

光靜。本姓胡。名道婢。吳興東遷人也。幼出家¶
隨師住廣陵中寺。靜少而厲行長習禪¶
思。不食甘肥。將受大戒絕穀餌松。具戒之¶
後積十五年。雖心識鮮明而體力嬴憊。祈誠¶
慊到。每輒感勞。動經晦朔。沙門法成謂¶
曰。服食非佛盛事。靜聞之還食粳糧。倍加勇¶
猛精學不倦。從學觀者行常百許人。元嘉十¶
八年五月遇疾曰。我厭苦此身其來久矣。於¶
是牽病懺悔不離心口。性理恬明神氣怡悅。¶
至十九年歲旦飲粒皆絕。屬念兜率心心相¶
續。如是不斷。至四月八日夜。殊香異相¶
滿虛空中。其夜命終。¶

蜀郡善妙尼二十六¶

善妙。本姓歐陽。繁縣人也。少出家。性用柔和¶
少瞋喜。不營好衣不食美食。有妹婿亡孀居¶
無所依託。擕一稚子寄其房內。常聞妙法自慨¶
生不值佛。每一言此流涕欷歔悲不能已。同¶
住四五年。未嘗見其食。妹作食熟呼妙¶
共食。妙云我適於某處食竟。或云。四大不好¶
未能食。如此積年。妹甚愧恨。白言。無福婿¶
亡更無親屬。擕兒依姊多所穢亂。姊當見厭¶
故不與共食耳。流淚而言。言已欲去。妙執其¶
手喻之曰。汝不解我意。我幸於外得他供養。¶
何須自損家中食。汝但安住我尋遠行。¶
汝當守屋慎莫餘去。妹聞此而止妙乃。自績作布¶
買數斛油。瓦瓨盛之著庭中。語妹云欲。擬作¶
功德慎勿取也。至四月八日夜半以布自纏而¶
燒其身。火已親頂命其妹令呼維那打磬。我
<pb:KR6r0056_T_002-0939c>¶
今捨壽。可遍告諸尼。速來共別。比諸尼驚至。¶
命猶未絕。語諸尼云。各勤精進。生死可畏。當¶
求出離。慎勿流轉。我捨此身供養已二十七¶
返。止此一身當得初果(問益土人。或云元嘉十七八年燒身。或云孝建時¶
或言大明中故備記之耳)。¶

廣陵僧果尼二十七¶

僧果。本姓趙名法祐。汲郡修武人也。宿殖¶
信解純篤自然。在乳哺時不過中食。父母嘉¶
異。及其成人心雖專到緣礙參差。年二十七¶
方獲出家。師事廣陵慧聰尼。果戒行堅明禪¶
觀清曰。每至入定輒移昏曉。綿神淨境形若¶
枯木。淺識之徒或生疑。反元嘉六年。有外¶
國舶主難提。從師子國載比丘尼來。至宋都¶
住景福寺。後少時問果曰。此國先來已曾有¶
外國尼未。答曰。未有。又問。先諸尼受戒那得¶
二僧。答但從大僧受。得本事者乃是發起¶
戒。人心令生殷重是方便耳。故如大愛道八¶
敬得戒五百釋女以愛道為和上。此其高例。¶
果雖答然而如心有疑。具諮三藏。三藏同其解¶
也。又諮曰。得重受不。答曰。戒定慧品從微¶
之著。更受益佳。到十年舶主難提。復將師¶
子國鐵薩羅等十一尼。至先達諸尼已通宋¶
語。請僧伽跋摩於南林寺壇界。次第重受三¶
百餘人。十八年年三十四矣。時宴坐經日。維¶
那故觸。謂言已死。驚告寺官寺官共視。見果
<pb:KR6r0056_T_002-0940a>¶
身冷肉強。唯氣息微傳。始欲[臼/丌]徙。便自開¶
眼談笑尋常。於是遇者駭伏。不知所終¶
。¶

山陽東鄉竹林寺靜稱尼二十八¶

靜稱。本姓劉。名勝。譙郡梁人也。戒業精苦。誦¶
經四十五萬言。寺傍山林無諸囂雜。遊心禪¶
默永絕塵勞。曾有人失牛推尋不已。夜至山¶
中望見寺林火光熾盛。及至都無。常有一虎隨¶
稱去來。稱若坐禪蹲踞左右。寺內諸尼若犯¶
罪失不時懺悔者。虎即大怒。懺悔若竟虎乃怡悅。稱後¶
暫出山道遇一北地女人。造次問訪欣然若¶
舊。女姓裘名文姜。本博平人也。性好佛法¶
聞南國道富開託避得至此土。因遂出家。¶
既同苦節。二人並不資五穀。餌麻朮而已。聲¶
達虜都。虜謂聖人。遠遣迎接二人不樂邊境。¶
故穢聲迹危行言遜。虜主為設餚饌皆悉進¶
噉。因此輕之不復拘留。稱與文姜復還本寺。¶
稱年九十三。無疾而卒矣。¶

吳太玄臺寺法相尼二十九¶

法相。本姓侯。燉煌人。履操清貞才識英¶
拔。篤志好學不以屢空廢業。情安貧窶。不¶
以榮達移心。出適傅氏。家道多故。符堅敗績¶
眷屬散亡。出家持戒信解彌深。常割衣食好¶
者施人惠宿尼。寺僧諫曰。惠宿資野言不¶
出口。佛法經律曾未厝心。欲學禪定又無師¶
範。專頑拙訥是下愚人耳。何以不種上田而¶
修此下福。答曰。田之勝負唯聖乃知。我既¶
凡人寧立取捨。遇有如施何關作意耶。惠宿¶
後建禪齋七日。至第三日夜與眾共坐。眾起不
<pb:KR6r0056_T_002-0940b>¶
起。眾共觀之。堅如木石牽持不動。咸謂已¶
死。後三日起。起後如常。眾方異之。始悟法相¶
深相領照矣。其如此類前後非一。相年達桑¶
榆操行彌篤。年九十餘。元嘉末卒也。¶

東青園寺業首尼三十¶

業首。本姓張。彭城人也。風觀峻整戒行清¶
白。深解大乘善搆妙理。彌好禪誦造次無怠。¶
宋高祖武皇帝雅相敬異。文帝少時從受三¶
歸。住永安寺供施相續。元嘉三年王景深母¶
范氏。以王坦之故祠堂地施首。起立寺舍。名¶
曰青園。齊肅徒眾甚有風規。潘貴妃歎曰。¶
首尼弘震佛法甚可敬重。以元嘉十五年。為¶
首更廣寺。西創立佛殿。復拓寺北造立僧房。¶
賑給所須寺業興顯。眾二百人法事不絕。春¶
秋稍高仰者彌盛。累以耆艾自陳眾咸不許。¶
年九十。大明六年卒。時又有淨哀寶英法¶
林。並以治身清約有聲京縣。哀久習禪誦任¶
事清允。泰始五年卒。英建塔五層。閱理有勤。¶
蔬食精進。泰始六年卒。林博覽經律老而不¶
懈。元徽元年卒。又有弟子曇夤。兼通禪律。¶
簡絕榮華。不[門@視]朝市。元徽六年卒。¶

景福寺尼法辯三十一¶

法辯。丹陽人也。少出家為景福寺惠果尼弟¶
子。忠謹清慎雅有素儉。弊衣蔬食不甘五¶
辛。高簡之譽早盛京邑。想州刺史瑯瑘王郁¶
甚相敬禮。後從道林寺外國沙門畺良耶舍¶
諮稟禪觀。如法修行通極精解。每預眾席恒¶
如睡寐。嘗在堂齋散不起。維那驚觸如木¶
石焉。馳以相告。皆來就視。須臾出定言語尋
<pb:KR6r0056_T_002-0940c>¶
常。眾咸歎服倍加崇重。大明七年而卒。年¶
六十餘。先是一日上定林寺超辯法師夢一¶
宮城莊嚴顯麗。服玩光赫非世所有。男女裝¶
飾充滿其中。唯不見有主。即問其故。答。¶
景福寺尼法辯當來生此。明日應到。辯至其日唯¶
覺肉戰。即遣告眾。大小皆集。自云。有異人來¶
我左右。乍顯乍晦如影如雲。言訖坐絕。其後¶
復有道照僧辯。亦以精進知名。道照本姓楊。¶
北地徐人也飯蔬誦經為臨賀王之所供養。¶

江陵三層寺道綜尼三十二¶

道綜。未詳何許人。住江陵三層寺。少不¶
以出眾居心。長不以同物為污汎。賢愚之際從¶
道而已。跡雖混成所度潛廣。以宋大明七年¶
三日十五日夜。自練油火。關顙既然。耳目就¶
毀。誦詠不輟。道俗咨嗟魔正同駭。率土聞風¶
皆發菩提心。宋徵士劉虬雅相宗重敬。為製偈¶
讚云。¶

竹園寺慧濬尼三十三¶

慧濬。本姓陳。山陰人也。幼而領悟精進邁¶
群。旦輒燒香運想禮敬移時。中則菜蔬一飯¶
鮮肥不食。雖在居家有如出俗。父母不能割¶
其志。及年十八許之從道。內外墳典經眼必
<pb:KR6r0056_T_002-0941a>¶
誦。深禪祕觀無不必入。靜而無競和而有節。¶
朋遊舊狎未嘗戲言。宋太宰江夏王義恭雅相¶
推敬。常給衣藥四時無爽。不蓄私財悉營寺¶
舍。竹園成立濬之功也。禪味之樂老而不衰。¶
年七十三。宋大明八年卒。葬于傅山。同¶
寺有僧化尼。聰頴卓秀。多誦經律。蔬食苦節。¶
與濬齊名。¶

普賢寺寶賢尼三十四¶

寶賢。本姓陳。陳郡人也。十六丁母憂。三年不¶
食穀。以葛芋自資。不衣纊繒不坐床席。十¶
九出家住建安寺。操行精修博通禪律。宋文¶
皇帝深加禮遇供以衣食。及孝武雅相敬待。¶
月給錢一萬。明帝即位賞接彌崇。以泰始元¶
年勅為普賢寺主。二年又勅為都邑僧正。甚¶
有威風明斷如神。善論物理群抂必釋。秉¶
性剛直無所傾撓。初晉興平中淨檢尼。是比¶
丘尼之始也。初受具足指從大僧。景福寺¶
惠果淨音等。以諮求那跋摩。求那跋摩云。國¶
土無二眾。但從大僧受得具戒。惠果等後遇¶
外國鐵薩羅尼等至。以元嘉十一年。從僧伽¶
跋摩於南林寺壇重受具戒。非謂光受不得。¶
謂是增長戒善耳。後諸好異者。盛相傳習典¶
制稍虧。永徽二年法律頴師。於晉興寺開十¶
誦律。題其日有十餘尼。因下講欲重受戒。¶
賢乃建僧局齎命到講座。鳴木宣令諸尼。不¶
得輒復重受戒。若歲審未滿者。其師先應¶
集眾懺悔竟。然後到僧局。僧局許可。請人¶
鑒檢方得受耳。若有違拒即加擯斥。因茲已¶
後矯競暫息。在住清簡。才兼事義。安眾惠
<pb:KR6r0056_T_002-0941b>¶
下。肅然寡欲。世益高之。年七十七。昇明元¶
年卒。¶

普賢寺法淨尼三十五¶

法淨。江北人也。年二十值亂隨父避地秣陵¶
門修釋教。淨少出家住永福寺。戒行清潔明¶
於事理。學思精研深究義奧。與寶賢尼名輩¶
略齊。宋明皇帝異之。泰始元年勅住普賢寺。¶
宮內接遇禮兼師友。二年勅為京邑都維那。¶
在事公正確然殊絕。隨方引汲德化如流。荊¶
楚諸尼及通家婦女。莫不遠修書[貝*親]求結知¶
識。其陶治德風皆此類也。諮其戒範者七百¶
人。年六十五。永徽元年卒。¶

蜀郡永康寺惠曜尼三十六¶

惠曜。本姓周。西平人也。少出家常誓燒身¶
供養三寶。泰始末言於刺史劉亮。亮初許之。¶
有趙䖍恩妾王氏甓塔。耀請塔上燒身。王氏¶
許諾。正月十五日夜將諸弟子。齎持油布往¶
至塔所。裝束未訖。劉亮遣信語諸尼云。若¶
曜果燒身者。永康一寺並與重罪。曜不¶
得已於此便停。王氏大瞋云。尼要名利詐現¶
奇特。密貨內人作如此事。不爾夜半城內那¶
知。曜曰。新婦勿橫生煩惱。捨身關我傍人¶
豈知。於是還寺斷穀服香油。至昇明元年於¶
寺燒身。火來至面誦經不輟。語諸尼云。收我¶
遺骨正得二升。及至火滅果如其言。未燒之¶
前一月日許。有胡僧年可二十。形容端正髀生黑¶
毛。長六七尺。極細軟。人問之。譯語答¶
云。從來不覆是故生毛耳。謂曜曰。我住波¶
羅奈國。至來數日。聞姊欲捨身。故送銀甖相
<pb:KR6r0056_T_002-0941c>¶
與。耀即頂受。未及委悉怱怱辭去。遣人追留¶
出門便失。以此甖盛其舍利。不滿二合。云云。¶
比丘尼傳卷第二¶

